---
title: Accuratezza, sensibilità, specificità, prevalenza, e valori predittivi positivo
  e negativo di un test diagnostico
authors: [admin]
date: '2020-05-23'
slug: accuratezza-sensibilità-specificità-prevalenza-e-valori-predittivi-positivo-e-negativo-di-un-test-diagnostico
categories:
  - explanations
  - ita
tags:
  - biostats
  - test
  - accuratezza
output:
  blogdown::html_page:
    df_print: paged
---

<script src="2020-05-23-accuratezza-sensibilità-specificità-prevalenza-e-valori-predittivi-positivo-e-negativo-di-un-test-diagnostico.it_files/header-attrs/header-attrs.js"></script>
<link href="2020-05-23-accuratezza-sensibilità-specificità-prevalenza-e-valori-predittivi-positivo-e-negativo-di-un-test-diagnostico.it_files/pagedtable/css/pagedtable.css" rel="stylesheet" />
<script src="2020-05-23-accuratezza-sensibilità-specificità-prevalenza-e-valori-predittivi-positivo-e-negativo-di-un-test-diagnostico.it_files/pagedtable/js/pagedtable.js"></script>


<div id="accuratezza-sensibilità-specificità-prevalenza-valore-predittivo-positivo-e-negativo-di-un-test-diagnostico" class="section level1">
<h1>Accuratezza, Sensibilità, Specificità, Prevalenza, Valore Predittivo Positivo e Negativo di un test diagnostico</h1>
<div id="preambolo" class="section level2">
<h2>Preambolo</h2>
<p>La biologia è talmente variabile e complessa che un test diagnostico di
laboratorio non sarà mai perfetto e non darà risultati sempre identici e
perfetti in ripetizioni successive, anzi.</p>
<p>Ci possono essere fonti di errore dietro ogni angolo, da errori “locali”
dovuti ai macchinari, ai reagenti, al personale che conduce il test, a
errori “generali” dovuti al particolare campione di materiale biologico
estratto dal paziente, a errori o variazioni nei criteri decisionali e
interpretativi dell’esito del test stesso.</p>
<p>Per questi motivi, ogni test è accompagnato da misure di qualità che ci
aiutano a capire e, sopratutto, a scegliere il test in base a condizioni
e interessi per i quali utilizzarlo. A volte sarà più importante essere
maggiormente sicuri di un esito negativo (per una malattia molto grave e
molto infettiva sarà cruciale conoscere chi è malato, potendo quindi
rischiare di dichiarare malato un sano, ma non di dichiarare sano un
malato), a volte sarà più importante essere sicuri di un esito positivo
(per esempio, in caso di una malattia rara con una cura sperimentale
molto invasiva sarà forse preferibile rischiare di dichiarare negativa
una persona che avrebbe potuto beneficiare di tale cura, piuttosto che
positiva una persona per la quale altri trattamenti meno invasivi
sarebbero stati più indicati).</p>
<p>Inoltre è bene ricordare che il risultato grezzo di un test è spesso una
probabilità mentre il risultato finale di un test che ci viene
comunicato è spesso un “esito” (positivo o negativo), ovvero il frutto
della scelta (da parte di una persona o un team di persone) di un valore
“limite” o soglia per tale probabilità (per esempio, dichiarando come
“positivo” ogni campione che ha più del 50% di probabilità di esserlo,
oppure più dell’80% e così via). Tali scelte sono prese proprio in
accordo a quanto sopra andando a prediligere la “garanzia” di un
risultato positivo o negativo (dichiarando, per esempio, tutti positivi,
sempre, sicuro non sbaglieremmo mai una classe negativa, viceversa,
dichiarando sempre solo negativi non sbaglieremmo mai una classe
positiva). Quando si parla di accuratezza di un test e di tutte le
misure che andremo a vedere, la soglia scelta è già stata individuata
(non sempre è nota) ed è quindi considerata immutabile: consideriamo
quindi che il test dà (a noi che lo usiamo) come risultato una
categoria, e non una probabilità. Le probabilità che ci interessano non
sono quindi quelle per cui il risultato del test (positivo o negativo)
riscontri la realtà (nota), ma al contrario ci interessano le
probabilità che la realtà (ignota a noi che eseguiamo il test) sia
coerente con il risultato ottenuto dal test (noto).</p>
</div>
<div id="qualità-e-utilità-di-un-test" class="section level2">
<h2>Qualità e utilità di un test</h2>
<p>Può sembrare a prima vista una cosa strana, ma i due concetti sono
davvero molto diversi. Nel primo caso ci chiediamo “se un soggetto è
malato, e lo sappiamo, quel’è la probabilità che il test dica che è
malato?”. Questa probabilità si chiama <strong>sensibilità</strong> del test. Oppure
ci possiamo chiedere “se un soggetto è sano, qual è la probabilità che
il test dica che è sano?”. Questa è la <strong>specificità</strong>. Mettendo insieme
le cose “Preso a caso un individuo che sappiamo essere malato o sano,
con quale probabilità il test identificherà la classe corretta?”
otteniamo l’<strong>accuratezza</strong>.</p>
<p>Per quanto queste domande siano essenziali e sembrino quelle più
naturali, ci sono in realtà utili solo a giudicare la qualità del test
(rispettivamente nel riconoscere i sani e i malati), e sono quindi il
pane quotidiano di chi crea i test, ma con solo queste informazioni
sappiamo ben poco su quanto eseguire tale test sia davvero utile a noi.
Quello che ci interessa davvero a noi, in generale (se il nostro scopo è
usare i test e non svilupparli) è rispondere alle domande: “se faccio
il test a una persona e risulta positivo, qual è la probabilità che
questa persona sia davvero malata?”. Questo è chiamato il <strong>valore
predittivo positivo</strong>. D’altro canto, ci può anche interessare
rispondere alla domanda “se faccio un test a una persona e risulta
negativo, quel’è la probabilità che questa persona sia davvero sana?”, e
questo è il <strong>valore predittivo negativo</strong> del test!</p>
<div id="qualità" class="section level3">
<h3>Qualità</h3>
<p>Per rispondere alle prime due domande, quello che serve è avere un
gruppo “campione” di cui sappiamo di per certo la risposta. Per quanto
questo non sia del tutto banale, in caso di malattie è a posteriori
abbastanza fattibile. A quel punto basterà applicare il test a tutta la
base di dati noti e vedere le proporzioni con cui i risultati positivi e
negativi sono correttamente o meno riconosciuti come tali. Otterremo
dunque 4 numeri: <strong>vp</strong> (<em>veri positivi</em>, il numero di campioni positivi
con test positivo), <strong>vn</strong> (<em>veri negativi</em>, il numero di campioni
negativi con test negativo), <strong>fp</strong> (<em>falsi positivi</em>, il numero di
campioni negativi con test positivo) e <strong>fn</strong> (<em>falsi negativi</em>, il
numero di campioni positivi con test negativo).</p>
<p>La sensibilità sarà quindi il rapporto tra i test correttamente positivi
e la totalità dei campioni positivi, ovvero <span class="math inline">\(\frac{vp}{vp + fn}.\)</span> Di
contro la specificità sarà il rapporto tra i test correttamente negativi
e la totalità dei campioni negativi, ovvero <span class="math inline">\(\frac{vn}{vn + fp}.\)</span>
Infine, l’accuratezza sarà il rapporto tra i test corretti e tutti
quelli effettuati <span class="math inline">\(\frac{vp + vn}{vp + vn + fp + fn}.\)</span></p>
</div>
<div id="utilità" class="section level3">
<h3>Utilità</h3>
<p>Fin qui le cose sono semplici (o meglio, sono più facili nella teoria
che nella pratica, e per questo spesso le si sentono più spesso). Ma,
come per ottenere la sensibilità e la specificità di un test
necessitiamo di avere un campione “certo” da cui partire, per ottenere i
valori predittivi positivo e negativo ci serve (o meglio, ci
servirebbe…) sapere qual è la porzione di persone davvero malate nella
popolazione nel momento in cui eseguiamo il test, numero che prende il
nome di <strong>prevalenza</strong>. Ipotizzando di aver eseguito il test a tutti
(!!) questo sarebbe ottenuto da <span class="math inline">\(\frac{vp + fn}{vp + vn + fp + fn}.\)</span>
Conoscere la prevalenza è cruciale perchè il valore predittivo positivo
non è altro che il rapporto tra i test correttamente positivi e tutti i
test che dovrebbero risultare positivi (ovvero il numero di malati),
così come il valore predittivo negativo è il rapporto tra i test
correttamente negativi e tutti i test che sarebbero dovuti essere
negativi (ovvero il numero di sani). Chiaro che se il nostro campione
“certo” fosse tutta l’intera popolazione il valore predittivo positivo
sarebbe <span class="math inline">\(\frac{vp}{vp + fp},\)</span> così come avremmo che <span class="math inline">\(\frac{vn}{vn + fp}\)</span>
raprresenterebbe il valore predittivo negativo. Questo però non è
verosimile (anche per il semplice fatto che se sapessimo la risposta
certa vera per tutta la popolazione…il test non servirebbe proprio
nemmeno farlo!).</p>
<p>Il vero problema è che senza una misura della prevalenza, possiamo dire
poco o nulla.</p>
<p>Ipotiziamo infatti che un test sia accurato al 99% e che abbiamo 10000
persone nella nostra popolazione. Se 100 fossero malate e 9900 fossero
sane (ipotizzando di saperlo), poichè il test è accurato al 99%, avrà un
riscontro corretto il 99% delle volte, quindi, avremo <span class="math inline">\(vp = 99\)</span> (malati
correttamente individuati come tali, 99% di loro), <span class="math inline">\(fn = 1\)</span> (malati
erroneamente considerati sani, 1% di loro), <span class="math inline">\(fp = 99\)</span> (sani erroneamente
individuati come malati, 1% di loro), <span class="math inline">\(vn = 9801\)</span> (sani correttamente
individuati come tali, 99% di loro). Se ora pescassimo una persona a
caso e le facessimo il test e questo test risultasse positivo, quale
sarebbe la probabilità che la persona analizzata sia davvero positiva?
Beh, i corretti positivi sono <span class="math inline">\(vp = 99\)</span>, mentre la totalità delle
persone considerate positive è <span class="math inline">\(vp + fp = 99 + 99 = 198\)</span>, da cui il
valore predittivo positivo risulterebbe essere pari a <span class="math inline">\(99 / 198 = 0.5\)</span>!
Ovvero, abbiamo solo il 50% di probabilità che la persona testata
positiva sia davvero positiva! Di contro, se nella nostra popolazione
avessimo 5000 sani e 5000 malati, avremmo invece <span class="math inline">\(vp = 4950\)</span>, <span class="math inline">\(vn = 4950\)</span>, <span class="math inline">\(fp = 50\)</span>, e <span class="math inline">\(fn = 50\)</span>, da cui il valore predittivo positivo
sarebbe <span class="math display">\[\frac{vp}{vp + fp} = \frac{50}{4950 + 50} = \frac{50}{5000} =
0.99\]</span> che equivale esattamente al 99% di probabilità. Dunque, da un
lato osserviamo che il valore di sensibilità e specificità equivalgono e
possono essere considerati rispettivamente i valori predittivo positivo
e negativo solamente nel caso in cui le classi siano perfettamente
bilanciate; dall’altro lato, quello che è più importante capire, è che i
valori predittivi positivo e negativo di un test dipendono
intrinsecamente dalla quantità di persone positive e negative nella
nostra popolazione di interesse o, meglio, dal rapporto tra le loro
numerosità.</p>
</div>
</div>
<div id="nella-pratica-popolazione" class="section level2">
<h2>Nella pratica: popolazione</h2>
<p>Questo sembra impossibile da ottenere, ma la parte interessante è che è
possibile approssimarlo molto bene. In realtà quello che conta, come
abbiamo appena osservato, non è tanto la quantità di persone positive e
negative, ma il loro rapporto. Facendo un po’ di conti, si può infatti
derivare (se siete curiosi provate a fare il conto esplicito… qui
cerchiamo di tenere al minimo la matematica :-)) che il valore
predittivo positivo è uguale al rapporto tra <span class="math inline">\((sensibilità * prevalenza)\)</span> e <span class="math inline">\((sensibilità * prevalenza) + (1 - specificità) * (1 - prevalenza)\)</span>.</p>
<p>In queste espressioni, conosciamo davvero tutto tranne la
prevalenza. Ma la prevalenza non è altro che il rapporto di persone
malate nella popolazione <span class="math inline">\(\frac{vp + fn}{vp + fn + vn + fp}\)</span>, e abbiamo
appena detto che non ci serve sapere quanti sono i sani e i malati, ma
solo la proporzione di malati nella popolazione. Questo (su grandi
numeri) è possibile approssimarlo bene analizzando un numero abbastanza
grande e casuale della popolazione, in modo che risulti
“rappresentativo” della popolazione stessa. Se ho un sacchetto di
palline con 10000 palline, 100 nere e 9900 bianche e ne prendo 1000 a
caso, è facile che circa 10 siano nere… del resto, se pesco 1000
palline e ne trovo 10 nere, posso ipotizzare che nel sacchetto circa
l’1% delle palline sia nera. Magari sbaglio, ma se le pescate sono
davvero casuali è molto facile che l’errore sia davvero piccolo.</p>
<p>Per questo è molto importante avere un riscontro casuale, generalizzato
e ampio dello status di popolazione e non solo di chi finisce in
ospedale o è noto sia malato. Questi infatti non ci dicono nulla dello
stato dell’intera popolazione, e senza una stima accurata della
prevalenza non possiamo dire nulla sul valore di un test fatto a una
persona che risultasse positiva (o negativa), soprattutto nel caso in
cui la malattia fosse rara o molto frequente (prossima a coprire, al
contrario, l’intera popolazione). A maggior ragione, se vogliamo avere
un controllo “sul controllo” (per esempio, sull’efficacia degli
interventi adottati per CoViD-19) stiamo ipotizzando che la porzione di
malati si sia ridotta, e tanto più questo è vero, tanto più è importante
avere una stima accurata di quale porzione della popolazione sia malata.
E questo è possibile farlo solamente testando un numero di persone (sane
incluse, e tutte selezionate in modo casuale) sufficiente a essere
rappresentativo della popolazione.</p>
<p>stima accurata di quale porzione della popolazione sia malata,
potendolo fare solo facendo test ad abbastanza persone (sane incluse),
prese in modo casuale.</p>
</div>
<div id="nella-pratica-individuale" class="section level2">
<h2>Nella pratica: individuale</h2>
<p>Visto l’interesse a livello di popolazione, passiamo al livello
personale, e ipotizziamo di voler fare noi un test “per noi” e per
sapere se siamo sani o malati. Entrano di nuovo in ballo il valore
predittivo positivo e la nostra ignoranza sulla prevalenza. In questo
caso però abbiamo uno strumento potentissimo che possiamo usare per
“migliorare” la nostra convinzione sul nostro reale stato di salute: la
ripetizione dell’evidenza!</p>
<p>Abbiamo detto infatti che il valore predittivo positivo (<strong>vpp</strong>) può
essere calcolato tramite la formula <span class="math inline">\(\frac{(sens * prev)}{(sens * prev) + (1 - spec) * (1 - prev)}\)</span>. Ma guardiamo le cose non dal punto di vista
della popolazione ma personale, di fatto il vpp rappresenta la nostra
probabilità di essere davvero malati se risultassimo tali, la
sensibilità e la specificità sono dati del test che facciamo e non
possiamo toccarli né alterarli, ce li dobbiamo tenere e basta, ma la
prevalenza rappresenta la porzione di malati nella popolazione generale,
e può essere vista come la “probabilità di essere malati in quella
popolazione”; ovvero, la probabilità che (senza sapere nulla se non che
faccio parte di tale popolazione) io sia malato, cioè ancora, la
probabilità che ritengo verosimile di avere nel considerarmi malato nel
momento immediatamente precedente all’esecuzione del test.</p>
<p>Ma questo è tutto quello di cui abbiamo bisogno, perchè a questo punto,
dopo aver fatto il test!, possiamo “aggiornare” la nostra
conoscenza/stima/probabilità sul nostro stato di salute con l’esito del
test che abbiamo fatto calcolandone il valore predittivo positivo. A
questo punto, facendo un’altro test, la mia “prevalenza” (la probabilità
che ho di essere malato un attimo prima di fare il (secondo) test) non
sarà più la prevalenza grezza della popolazione, ma proprio il valore
predittivo positivo del test appena effettuato.</p>
<p>Ipotizziamo di aver fatto il test e di essere risultati positivi,
possiamo calcolare la probabilità di essere davvero malati calcolando il
valore predittivo positivo (usando come prevalenza, anche non ottimale
ma solo stimata, per esempio il numero di persone che sono risultate
malate sul numero di test effettuati fin’ora). Otteniamo così la
“nostra” probabilità di essere malati (che se la malattia è rara, sarà
facilmente una probabilità piuttosto bassa, anche con un test molto
sensibile). Nel nostro primo esempio di prima (100 malati, 9900 sani,
test accurato al 99%, ipotizzando anche 99% di sensibilità e
specificità), e ipotizzando di avere la stima di prevalenza 1%,
otterremo che il nostro valore predittivo positivo al primo test,
risultato positivo, è (lo abbiamo già calcolato)</p>
<p><span class="math display">\[\frac{(sens * prev)}{(sens * prev) + (1-spec) * (1-prev)} =\\\frac{(0.99 * 0.01)}{(0.99 * 0.01) + (1 - 0.99) * (1 - 0.01)} =\\ \frac{(0.99 * 0.01)}{(0.99 * 0.01) + (0.99 * 0.01)} =\\ 1/2 = 0.5\]</span></p>
<p>ovvero solo possiamo considerare di avere solo il 50% di probabilità di
essere malati. Ora, se facciamo un secondo test (magari in un
laboratorio diverso per essere sicuri di non incappare in eventuali
errori sistematici del laboratorio precedente, come per esempio l’uso di
un macchinario con un difetto, o di un reagente scaduto, o un operatore
inesperto) e dovesse risultare nuovamente positivo allora nel calcolo
del nostro (nuovo) valore predittivo positivo potremmo sfruttare e usare
come prevalenza non più la prevalenza grezza della popolazione (che
usavamo come “probabilità senza sapere nulla di noi” di essere malati),
ma possiamo usare la stima appena fatta della probabilità che abbiamo su
“noi stessi” di essere malati! Ovvero, il nostro</p>
<p><span class="math display">\[nuovo\ ppv = \frac{(sens * vecchio\ ppv)}{(sens * vecchio\ ppv) + (1 - spec) * (1 - vecchio\ ppv)}
\]</span>.</p>
<p>Facciamo i conti e otteniamo</p>
<p><span class="math display">\[\frac{0.99 * 0.5}{(0.99 * 0.5) +
(0.01 * 0.5)} = \frac{0.99 * 0.5}{0.5 * (0.99 + 0.01)} =\\ \frac{0.99 * 0.5}{0.5} = 0.99\]</span></p>
<p>ovvero il 99% di probabilità di risultare malati
davvero. Notare che comunque non è ancora il 100%, e potremmo essere
ancora (e se ci testassimo “tutti” 99 persone delle nostre 10000 si
troverebbero in questa situazione!), essere sani!</p>
</div>
<div id="e-quindi" class="section level2">
<h2>E quindi…</h2>
<p>…per concludere possiamo dire che conoscere la qualità di un test in
termini di sensibilità/specificità/accuratezza è fondamentale, ma senza
(una stima della) prevalenza non possiamo dire molto sullo stato di
salute di una persona che risultasse comunque positiva o negativa a un
test, nemmeno se ne conoscessimo le qualità in termini di sensibilità e
specificità. Nonostante questo, in presenza di una stima anche molto
approssimata potremmo comunque partire da tale stima approssimata e fare
più test uno dopo l’altro, aspettando di avere il risultato precedente
prima di fare il seguente, per continuare ad “aggiornare” la nostra
consapevolezza personale sul nostro stato di salute calcolando in modo
sempre più “evidente” la nostra stima del valore predittivo positivo che
l’ultimo dei test fatti ha specificatamente nei nostri confronti, noti
gli esiti di tutti i test precedenti che abbiamo effettuato.</p>
<p>In ogni caso, in assenza di una stima di prevalenza esatta, o di un test
perfetto (100% di accuratezza, sensibilità e specificità), un solo
singolo test non risulta comunque adeguato a dichiarare lo stato di
salute di un soggetto, sopratutto per malattie che coinvolgano un numero
lontano dal 50% della popolazione (ovvero molto più rare o frequenti). A
livello di popolazione, la cosa più saggia è quindi quella di cercare di
stimare più correttamente possibile la prevalenza reale mirando a
testare un campione casuale rappresentativo della popolazione; a livello
individuale il consiglio va sempre nella direzione di eseguire sempre
almeno due test, possibilmente in centri/laboratori/con metodiche
differenti, aggiornando a seconda dei paramentri specifici dei test
effettuati i propri personali valori positivo e negativo e decidere in
modo consapevole il proprio livello di probabilità di essere malati,
così come il fare ulteriori test o riteneresi soddisfatti della propria
consapevolezza (positiva o negativa che sia).</p>
</div>
</div>
